# Развој софтвера 2 - Информације о курсу  

[почетна страна](../README.md)

## Наставници и асистенти  

* Наставник: **[проф. др Владимир Филиповић](https://vladofilipovic.github.io/index-en.html){:target="_blank"}**

* Асистент: **[др Данијела Симић](http://poincare.matf.bg.ac.rs/~danijela/){:target="_blank"}**

## План и програм курса

* **[Званичан план и програм курса](R390_-_Razvoj_softvera_2.pdf){:target="_blank"}**

## Начин формирања оцене

Да би студент успешно завршио курс, потребно је да положи писмени део испита, да успешно одбрани семинарски рад и да успешно одговори на питања дата на усменом делу испита.

На коначну оцену на испиту утичу резулати постигнути у сва три дела испита.

1. Писмени део испита

    * На писменом испиту се проверава знање стечено на вежбама ( .NET Core, Razor, веб сервиси, REST, EF, итд.).

    * Писмени се ради практично, на рачунару.

1. Семинарски рад

    * Ради се групни семинарски, број чланова у групи је између 3 и 7, а изузетно може бити и већи.

    * При раду на семинарском се користе агилне методологије развоја.

    * При изради семинарског се, по правилу, кристе технологије које су проучаване на курсу Развој софтвера 2. Изузетно се могу користити и друге технологије, оквири за развој или механизми испоруке, али само ако тим добије експлицитну дозволу од наставника.

    * Развијени софтвер ће бити слободан.

    * Процес пријаве, израде и одбране семинарског рада састоји се из следећих корака:

        1. Пријава предлога теме се изврши електронском поштом, писмом за предметног наствника које садржи кратак опис идеје и теме. У овако иницирану преписку треба да буду укључени сви чланови тима.

        1. После дискусије која се води електронским путе и после одобрења теме од стране наставника, представник тима шаље наставнику поруку где је дао назив семинарског, адресу репозиторијума изворног кода, адресу алата које тим користи за управљање пројектом и сарадњу, као и адресу репозиторијума у коме је сачувана интерактивна комуникација корисника током рада на пројекту.

        1. Податке о одобреним групним семинарским наставник уноси у документ са списком студената и њиховим оценама, коме имају приступ сви студенти на курсу у датој академској години.

        1. Чланови тима приступају изради семинарског рада, по потреби се консултујући са наставником - електронском поштом или у личном контакту на паузама између часова или у термину консултација (у изузетним случајевима се може направити и преписка/разговор преко Skype/Viber/WhatsApp апликација).

        1. Када чланови тима писмом (у коме су укључени сви чланови тима) информишу наставника о завршетку рада, наставник се договори са асистентом и тимом о термину одбране рада.

        1. Групни семинарски бране сви чланови групе (цео тим). Приликом одбране рада, у првој фази се презентује направљени софтвер. Потом се одговара на питања и коментаре наставника, асистента, а затим сваки од чланова тима описује део на коме је он највише радио и одговара на додатна питања.

        1. При одређивању оцене за семинарски у обзир се узимају карактеристике (тј. тема, обим, сложеност и квалитет) раѕвијеног софтвера, успешност примене захтеваних методологија рзавоја, квалитет заједничког тимског рада, као и успешност примене технологија и алата коришћених при развоју софтвера. 

        1. Сви чланови тима добијају једну оцену за свој групни семинарски рад.

        1. Крајњи рок за одбрану групног семинарског рада је 30. септембар 2018. године - прецизније датум до ког се морају завршити активности у последњем испитном року у датој академској 2018/19 години.

1. Усмени део испита

   * На усмени део испита се позивају само они студенти који су успешно положили писмени део испита и који су успешно добранили групни семинарски рад.

   * Усмени део испита се, по правилу, заказаује у терминаима одбране групних семинарских и бива истакнут на првој страни курса.

   * Основна литература за усмени део испита је прва од књига у свакој секцијама **2**, **3**, **4**, **5** и **6** [списка литературе](../RESURSI-ZA-UCENJE.md){:target="_blank"}.   

## Термини за консултације у академској 2018/19 години

* проф. др Владимир Филиповић: четвртком у 13 сати, кабинет 7, Јагићева (пожељна најава преко е-поште)

* асис. др. Данијела Симић: уторком у 16 сати, кабинет 716, Студентски трг (пожељна најава преко е-поште)

## Аутори веб страна курса

  *[проф. др Владимир Филиповић](https://vladofilipovic.github.io/index-en.html){:target="_blank"}*

  *[др Данијела Симић](http://poincare.matf.bg.ac.rs/~danijela/){:target="_blank"}*

[почетна страна](../README.md)
